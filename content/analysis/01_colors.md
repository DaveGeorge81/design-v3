---
Title: Colors
Description: This is our index page.
---

Colors
=========================
I den här rapporten kommer jag titta på tre olika webbplatser och dokumentera deras färgpaletter. Jag kommer även 
att diskutera vilken känsla jag tror sidan vill signalera med hjälp av dessa färger. Utöver detta kommer jag också
titta på typografin. 


Urval
--------------------------
Jag har valt tre sidor med olika målgrupper. Sidorna jag valt är burgerking.se som är en snabbmatskedja, sas.se som är ett flygbolag samt tradera.se som är en auktionssida. Samtliga sidors huvudsakliga syfte är att få besökaren att vilja köpa något, oavsett om det är en resa, mat eller second-handartiklar.


Metod
--------------------------
För att kunna ta reda på vilka färger de olika sidorna brukat har jag använt mig av browser-tillägget Colorzilla i Firefox. Det är en "color-picker" som gör det lätt att hämta exakt nyans av de färger som används på sidan. Jag har även tagit hjälp av inspektera-verktyget i Firefox för att kunna få en överblick i bland annat css-koden.


Resultat
--------------------------
<h4 style="text-align: left">Tradera</h4>
<p><a href="%base_url%/image/tradera.png"><img src="%base_url%/image/tradera.png" alt="tradera" width="200"><a></p>
Tradera.se har använt följande färgpalett:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #003b29">
<td style="height: 50px; width: 50px; background-color: #fef880">
<td style="height: 50px; width: 50px; background-color: #fdf6e0">
<td style="height: 50px; width: 50px; background-color: #ffffff">
</tr>
</table>

Sidan använder genomgående typsnittet "Inter" som är av typen sans-serif. Tjockleken på brödtexten är 400 med ett radavstånd på 1.5.

<h4 style="text-align: left">Burger King</h4>
<p><a href="%base_url%/image/bk.png"><img src="%base_url%/image/bk.png" alt="burger king" width="200"><a></p>
Burgerking.se har använt följande färgpalett:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #198737">
<td style="height: 50px; width: 50px; background-color: #f48438">
<td style="height: 50px; width: 50px; background-color: #d42a27">
<td style="height: 50px; width: 50px; background-color: #f5ebdc">
<td style="height: 50px; width: 50px; background-color: #fbf7f1">
</tr>
</table>

Sidan använder på brödtext och navbaren är  typsnittet "flame sans" som är av typen sans-serif. Tjockleken på brödtexten är 400 med ett radavstånd på 1.5. På rubriker andvänds typsnittet "flame" som är med serif.

<h4 style="text-align: left">SAS</h4>
<p><a href="%base_url%/image/sas.png"><img src="%base_url%/image/sas.png" alt="sas" width="200"><a></p>
Sas.se har använt följande färgpalett:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000066">
<td style="height: 50px; width: 50px; background-color: #000099">
<td style="height: 50px; width: 50px; background-color: #015bd0">
<td style="height: 50px; width: 50px; background-color: #ffffff">
</tr>
</table>

Sidan använder genomgående typsnittet "scandinavian" som är av typen sans-serif. Tjockleken på brödtexten är 400. 


Analys
--------------------------
Efter att ha studerat ovan nämnda tre webbplatser har jag kommit fram till följande: Traderas färgschema är i största mån analogt sidan utöver de vita ytorna går i gult, den gröna färgen ligger visserligen i anslutning till gul på färghjulet, men fungerar ändå bra som accentfärg då den är en kraftig grön nyans. Färgen gul är ofta associerad till glädje (Beaird, George & Walker,2020 s.69), vilket kan göra en eventuell besökare mer benägen att köpa något. Den gröna färgen sägs bidra till en uppfattning av lugn och stabilitet och för besökarens tankar till naturen (Beaird, George & Walker,2020 s.70) och att den ligger i anslutning till den gula gör att de passar bra ihop. Tradera gör även en stor grej av att vara klimatneutrala vilket kan ses som en förklaring till varför man valt just den gröna färgen. Färgerna ger ett neutralt intryck, men den gröna färgen får mig onekligen att tänka på miljömedvetenhet, så där lyckas det verkligen. Typsnittet är genomgående i sans-serif stil vilket ger webbplatsen en modernare look och passar bra till något såpass modernt som e-auktioner. 

Burgerkings färgschema går precis som tradera i mycket vitt, men här använder man istället orange och rött och grönt som färger, den oranga och röda är även de ett analogt färgschema. Den gröna färgen används mest i bilder vilket gör den passande som accentfärg. Både färgen orange och röd sägs väcka aptiten hos åskådaren (Beaird, George & Walker,2020 s.68), vilket gör dessa färger lämpliga då webbplatsen tillhör en snabbmatskedja. Dessa färger ger mig också ett varmt och inbjudande intryck av sidan. Typsnittet som förmodligen är Burger Kings egna är med sarif, men används bara i rubriker. I brödtexten är tysnittet istället sans-serif. 

SAS har en webbplats som går i blått. Det mesta som inte är vitt går i olika nyanser av blått vilket gör att jag tror man använt sig av ett monokromt färgschema. Den blåa färgen är vanlig bland flygbolag (Beaird, George & Walker,2020 s.72) då det för tankarna till himlen, något jag förmodar även SAS hade som tanke när de valde blå som färg på sin logotype. Genom sitt blåa färgschema ger denna webbplats ett betydligt svalare intryck än de andra två, men inget som egentligen försämrar upplevelsen. Dock vet jag inte om all blå färg får mig att tänka på flygresor i första hand, snarare på havet eller resor till sjöss.

Det har varit spännande att titta på olika webbplatsers färgscheman. Det är något jag aldrig reflekterat över tidigare, varför t ex sidor med mat ofta har röda färger eller att man använder sig av kompletterande färger för att
förstärka upplevelsen. Jag trodde dock att många följde detta slaviskt, men ser på både Tradera och Burger King att man valt att frångå schemat lite och bryta av med en annan färg.


Referenser
--------------------------
Jason Beaird, James George & Alex Walker (2020), The Principles of Beautiful Web Design (4th edition), Fitzroy, Australien: Sitepoint


Övrigt
--------------------------
Jag som skrivit rapporten heter David Dahlgren.